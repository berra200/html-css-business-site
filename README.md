Projektarbete - Företagssida

Er uppgift är att skapa en webbplats för ett påhittat företag. Företaget ska sälja en produkt eller tjänst av eget val. 

Skapa en wireframe och/eller mockup i valfritt verktyg för de olika sidorna som ni sedan utgår ifrån under ert arbete. För att underlätta arbetet, börja med att ta fram en företagsprofil:
Grafisk profil 
Välj 3-6 färgkoder som ska användas konsekvent för hela sidan. Ni får använda fler färger, men dessa ska vara vanligt förekommande.
Välj 2-3 typsnitt som ni vill använda (Vanligt är att man har ett typsnitt för rubriker och ett annat typsnitt för brödtext).
Hitta på ett valfritt företagsnamn + skapa en företagslogga (denna ska finnas som en bildfil i projektet t.ex jpeg, png, svg etc.

Webbplatsen ska bestå av en Startsida samt minst följande fyra sidor -  Om oss, Produkt(er), Referenser och Kontakt. 

Startsida 
Det ska tydligt framgå vilka företaget är, och vad de säljer för produkt/tjänst.
Det ska även finnas en CTA (Call-to-action - kan vara en knapp, en bildlänk etc) som tar användaren till produktsidan.

Om oss
Historik om företaget.
Ska innehålla ett företagsmotto/catchphrase.
Anställda på företaget - För varje anställd ska det finnas bild, roll i företaget, företagsmail samt en kort beskrivning om personen (minst 6 anställda).

Produktsida
Sida som innehåller all information kring de produkter/tjänster företaget erbjuder.
Det ska erbjudas antingen flera olika produkter tjänster, om det är en produkt/tjänst ska den finnas i olika varianter med olika prisklasser.
Knappar för att köpa/beställa produkten/tjänsten (funktionalitet krävs ej).

Referenser
Ska innehålla kundrecensioner av produkt eller tjänster. Dessa recensioner ska innehålla en kort kommentar samt betyg (valfri betygsskala). Recensionerna kan vara skrivna av företag och/eller privatpersoner beroende på vad för typ av produkt/tjänst företaget säljer.

Kontakt
Ska innehålla adress och telefonnummer till företaget + bild på byggnad som företaget har sitt kontor.
Skapa ett formulär för att kontakta företaget. I formuläret ska användaren skriva:
Email
Välja ett av följande ämnen för att hen kontaktar företaget (t.ex med radio buttons eller i en dropdown): “Köp av produkt/tjänst, Frågor om företaget eller Synpunkter på webbplats”.
Fritext.
En submit-knapp.

Samtliga sidor ska innehålla följande element:

Header
Ska innehålla företagsnamn samt logga.
En navigation med länkar till samtliga undersidor. (Inte ett krav att navigationen måste ligga inuti <header>-taggen.)
Det ska framgå vart i webbplatsen användaren befinner sig (dvs vilken undersida).
Footer
Företagslogga
Länkar till samtliga undersidor.
Copyright-text
________________________________________________________________________

Individuell rapport (lämnas endast in för VG)

Skriv en rapport kring arbetsprocessen som besvarar följande frågor:
Hur såg arbetsprocessen ut? Hur planerades arbetet, hur delegerades uppgifter, använde ni er utav par/mobprogrammering eller delades allt upp etc.
Hur väl lyckades ni förhålla er till er wireframe/mockup? Om ni frångick från den, motivera varför.
Vad var de största utmaningarna med projektet?
Vad har du lärt dig under projektets gång?

Kriterier för G
Samtliga krav ovan är uppfyllda
Sidan fungerar på vanlig desktop.

Kriterier för VG

Sidor ska vara fullt responsiva & det ska finnas wireframe/mockup för mobil & desktop. Koden ska skrivas mobile-first.
Ni använder er utav en preprocessor (t.ex SASS, LESS) samt använder dess funktionalitet.
HTML använder sig utav semantiska taggar.
Alla HTML-dokument ska valideras utan några fel (varningar är OK) på https://validator.w3.org.
Tydliga färgkontraster mellan text och bakgrunder (se WCAG 2.1-krav).

Senast inlämning 13 december kl 23.59.  Inlämningen sker på följande vis i Studentportalen:
Wireframe/Mockup (länk, PDF eller desktop)
Kod (Publik Github-länk)
Individuell rapport (PDF)
